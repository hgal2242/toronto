<!DOCTYPE html>
<html lang="pl"> 

   	<head>
        <meta charset="utf-8"> 
            <title>Toronto - Queen City</title> 
            <meta http-equiv="X-Ua-Compatible" content="IE=edge,chrome=1"> 
            <link rel="stylesheet" href="../style.css">
   	</head>
    <body style="background-color: royalblue; color: white;">
        <center><h1>Toronto</h1></center>
        <p>Miasto położone w południowej części prowincji Ontario, na północno zachodnim brzegu jeziora Ontario. <br>
        Jest to najbardziej wieloetniczne miasto świata. Zamieszkuje je ponad 150 grup etnicznych</p>    
        
        <p>Toronto zamieszkuje ponad 2 615 000 mieszkańców, a w aglomeracji miejskiej Toronto (GTA - Greater Toronto Area) ponad 6 054 000 mieszkańców.</p>
        
        <p>Liczba mieszkańców Toronto wynosi 2 615 060. Język angielski jest językiem ojczystym dla 52,6%, kantoński dla 3,4%, włoski dla 2,9%, hiszpański dla 2,8%, 
        tagalog dla 2,8%, tamilski dla 2,5%, mandaryński dla 2,4%, portugalski dla 2,3%, perski dla 1,7%, urdu dla 1,5%, rosyjski dla 1,5%, francuski dla 1,3%, 
        koreański dla 1,2%, grecki dla 1,2%, gudźarati dla 1,1%, polski dla 1,1%, arabski dla 1,0% mieszkańców (dane na 2006 rok)</p>

        <p>Toronto jest najważniejszym kanadyjskim miastem, najważniejszą metropolią kraju i jego ekonomiczną stolicą. 
        W ciągu ostatnich pięciu lat liczba mieszkańców Toronto zwiększyła się o ponad 95 tysięcy.</p>

        <p>Według władz Toronto, jest to najbardziej zielona metropolia świata. Blisko 1/5 powierzchni miasta zajmują tereny zielone, co znacznie odbiega od przeciętnej tego kontynentu – 1/20 (5%). 
        Na każdego mieszkańca przypada 10 drzew, a także statystycznie więcej pól golfowych niż w jakimkolwiek innym mieście. 
        Rouge Valley Park to największy istniejący na świecie teren zielony w obrębie granic miasta – zajmuje powierzchnię około 5 tysięcy hektarów.</p>

        <p>Pomimo że liczba przestępstw w Toronto zmniejszyła się w ostatnim dziesięcioleciu, mieszkańcy zwracają szczególną uwagę na przestępstwa z użyciem broni i przestępstwa związane z różnymi gangami. 
        Liczba morderstw w Toronto jest jednak względnie niska w porównaniu z miastami USA. Dla przykładu w 2003 dokonano w Toronto 65 morderstw, natomiast w Chicago, które ma podobną liczbę mieszkańców – 590. 
        Co więcej, Toronto ma mniejszą liczbę przestępstw na jednego mieszkańca niż większość miast w Kanadzie. Prewencja wydaje się najskuteczniejszą bronią przeciw wzrostowi przestępczości. 
        W obrębie miasta działa wiele funduszy i organizacji mających na celu zapobieganie przestępczości.
        Jednym z problemów dzisiejszego Toronto są bezdomni. W ostatnim czasie władze miejskie zostały obciążone wieloma nowymi zadaniami, związanymi m.in. z pomocą społeczną. 
        Postuluje się, że Toronto powinno znaleźć również nowe sposoby finansowania tych nowych zadań. </p>

        <p>Przedmieścia otaczające Toronto nazywa się czasami The 905 belt, czyli Pasem 905, od jednego z numerów kierunkowych używanych przez te miasta. Dla odróżnienia – numery z Toronto to 416, 437 i 647.<br><br>
        Z zachodu na wschód: <br>
        Region Halton: Burlington, Halton Hills, Milton, Oakville <br><br>
        Region Peel: Brampton, Caledon, Mississauga <br><br>
        Region York: Aurora, East Gwillimbury, Georgina, King, Markham, Newmarket, Richmond Hill, Vaughan, Whitchurch-Stouffville <br><br>
        Region Durham: Ajax, Brock, Clarington, Oshawa, Pickering, Scugog, Uxbridge, Whitby</p>
    </body>
</html>